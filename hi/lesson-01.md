---
layout: "lesson"
lang: "hi"
title: "LaTeX क्या है और यह काम कैसे करता है"
description: "यह पाठ LaTeX क्या है और यह माइक्रोसॉफ्ट वर्ड या लिबरऑफिस राइटर जैसे सामान्य वर्ड प्रोसेसर के विपरीत किस प्रकार कार्य करता है, इसकी मूल बातें समझाता है।"
toc-anchor-text: "LaTeX की मूल बातें"
toc-description: "LaTeX क्या है और यह काम कैसे करता है"
---

# लेटेक्स (LaTeX) की मूल बातें

<span
  class="summary">यह पाठ LaTeX क्या है और यह माइक्रोसॉफ्ट वर्ड या लिबरऑफिस राइटर जैसे सामान्य वर्ड प्रोसेसर के विपरीत किस प्रकार कार्य करता है, इसकी मूल बातें समझाता है।</span>

माइक्रोसॉफ्ट वर्ड या लिबरऑफिस राइटर जैसे आम वर्ड प्रोसेसर के विपरीत, LaTeX
आमतौर पर WYSIWYG ('What You See Is What You Get' = 'जो आप देखते हैं वही आपको मिलता है') प्रदान नहीं करता है। LaTeX
एक सादा टेक्स्ट लेता है और उसे मार्कअप से समृद्ध करता है। यह मार्कअप LaTeX
को टेक्स्ट के तत्वों के तार्किक अर्थ के बारे में बताता है, ठीक उसी तरह जैसे HTML काम 
करता है।

उदाहरण के लिए, HTML डॉक्यूमेंट में `<h2>` एक नए अनुभाग (section) को इंगित करने वाला तत्व है।
ठीक इसी तरह LaTeX में भी अनुभाग को इंगित करने का एक कमांड है; यहाँ `\section` कमांड का उपयोग किया जाता है।


## LaTeX वर्कफ्लो

क्योंकि LaTeX फाइलें स्वयं में डॉक्यूमेंट नहीं हैं, बल्कि डॉक्यूमेंट के प्रत्येक भाग के बारे में निर्देश हैं, इसलिए आप आमतौर पर अन्य लोगों को अपनी LaTeX फाइल नहीं देते हैं। इसके बजाय, अपना LaTeX _source_ लिखने के बाद, आप _source_ फाइल पर कोई भी LaTeX पढ़ने वाला प्रोग्राम चलाते हैं (आमतौर पर `pdflatex` नामक प्रोग्राम) जो एक PDF फ़ाइल बनाता है। यही PDF फाइल फिर आप दूसरों को भेजते हैं।

अलग-अलग लोग इस प्रक्रिया का वर्णन करने के लिए अलग-अलग तरीकों का उपयोग करते हैं। चूंकि LaTeX का उपयोग करना प्रोग्रामिंग जैसा है, इसलिए लोग इसे अक्सर डॉक्यूमेंट को 'संकलित (Compile)' करना कहते हैं, हालाँकि अधिक सटीक शब्द इस प्रक्रिया के लिए 'टाइपसेटिंग' होता है।


## कई LaTeX को रन करना

सरल फाइलों (अर्थात जिनमें कोड या गूढ़ता कम है) के लिए, आपको पूर्ण PDF प्राप्त करने के लिए केवल एक ही बार अपनी फाइल को टाइपसेट करने की आवश्यकता पड़ेगी। लेकिन जब आप अपनी फाइल पर अधिक जटिल चीज़ें, जैसे क्रॉस-रेफ़रेंस, उद्धरण, आंकड़े और सामग्री की तालिकाएँ आदि जोड़ना शुरू करते हैं, तो आपको LaTeX को एक से अधिक बार चलाने की आवश्यकता हो सकती है। ऐसा करने की जब भी जरुरत होगी, तब हम आपको बताएंगे।


## LaTeX या pdfLaTeX या ...

[अगले पाठ](पाठ-02) में, हम देखेंगे कि LaTeX कोई एकल प्रोग्राम नहीं है। चीजों को सरल रखने के लिए और आपके PDF को सरलता से बनाने के लिए हम एक विशेष LaTeX प्रोग्राम, pdfLaTeX पर अपना पूरा ध्यान केंद्रित करने जा रहे हैं। हम कुछ अन्य प्रोग्राम भी देखेंगे, और आप उन्हें क्यों उपयोग कर सकते हैं, यह इसे पूरे पाठ्यक्रम में बाद में देखेंगे।
