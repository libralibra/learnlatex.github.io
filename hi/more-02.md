---
layout: "lesson"
lang: "hi"
title: "अधिक जानकारी: LaTeX के साथ कार्य करना"
description: "यह पाठ इस बारे में अधिक जानकारी देता है कि LaTeX क्या है और यह किन इंजनों पर चलता है।"
toc-anchor-text: "अधिक जानकारी: LaTeX के साथ कार्य करना"
---

हमारे अधिकांश उदाहरणों में हम `latex` नामक प्रोग्राम का उपयोग नहीं करते, बल्कि एक अन्य प्रोग्राम `pdflatex` का उपयोग करते हैं। यह एक विशेष प्रोग्राम परिवार का हिस्सा है, जो सभी `latex` के ‘वंशज’ माने जाते हैं। हमने `pdflatex` को इसलिए चुना है क्योंकि यह सबसे अधिक उपयोग किया जाने वाला सिस्टम है और सीधे PDF फ़ाइलें बनाता है।

## फ़ॉर्मेट्स और इंजन

जैसा कि हमने [पहले](more-01) बताया था, LaTeX एक प्रणाली है जो TeX पर आधारित है। हम LaTeX को एक ‘फॉर्मेट’ कहते हैं: यह मैक्रो (निर्देशों और कमांडों) का एक संग्रह होता है जिसे TeX समझता है। जब आप `pdflatex` चलाते हैं, तो आप वास्तव में ‘pdfTeX’ नामक एक प्रोग्राम शुरू करते हैं जिसमें पहले से ‘LaTeX फॉर्मेट’ लोड किया हुआ होता है। हम pdfTeX को आम तौर पर एक _इंजन_ कहते हैं: ऐसा प्रोग्राम जो TeX के निर्देशों को समझता है।

आज के समय में तीन प्रमुख इंजन प्रचलित हैं:

- pdfTeX  
- XeTeX  
- LuaTeX

हम [XeTeX और LuaTeX के बारे में आगे](lesson-14) चर्चा करेंगे। अभी के लिए इतना जानना जरुरीहै कि ये दोनों इंजन आपके ऑपरेटिंग सिस्टम के फॉण्ट्स को सीधे लोड कर सकते हैं, जबकि pdfTeX में यह सुविधा नहीं है।

यदि आप जापान में हैं या जापानी भाषा में बहुत अधिक काम कर रहे हैं, तो आपको pTeX और upTeX जैसे इंजन भी देखने को मिल सकते हैं। ये इंजन विशेष रूप से ऊर्ध्व (vertical) मुद्रण के लिए बनाए गए हैं। LuaTeX भी कुछ हद तक यह कार्य कर सकता है, लेकिन वर्तमान में upTeX जापानी के लिए सबसे लोकप्रिय प्रणाली बनी हुई है।
