---
layout: "lesson"
lang: "hi"
title: "क्रॉस-रेफरेंसिंग"
description: "यह पाठ यह बताता है कि डॉक्यूमेंट में किसी भी चित्र (figure), टेबल (table) और अनुभाग (section) जिन्हें किसी नंबर से पहचाना जा सकता है, उन्हें वापस कैसे रेफर किया जा सकता है।"
toc-anchor-text: "क्रॉस-रेफरेंसिंग"
toc-description: "आंकड़े, तालिकाओं आदि को रेफरेन्स (अर्थात संदर्भित) करना"
---

# क्रॉस-रेफरेंसिंग

<span class="summary">यह पाठ यह बताता है कि डॉक्यूमेंट में किसी भी चित्र (figures), टेबल (tables) और अनुभाग (sections) जिन्हें किसी नंबर से पहचाना जा सकता है, उन्हें वापस कैसे रेफर किया जा सकता है।</span>

जब आप कोई भी लंबा डॉक्यूमेंट लिखते हैं, तो आपको यदि किसी पहले से बनाए गए चित्रों, टेबल्स या समीकरणों (जिनकी पहचान किसी नंबर के द्वारा होती है) का कहीं ज़िक्र करना होता है, तो आपको यहाँ बताई गई प्रक्रिया का पालन करना होता है। अच्छी बात यह है कि LaTeX यह नंबर अपने आप जोड़ सकता है; हमें बस इसकी सही सेटिंग करनी होती है।


## `\label` और `\ref` की प्रक्रिया

अगर आप चाहते हैं कि LaTeX आपके डॉक्यूमेंट में किसी विशेष स्थान को याद रखे, तो आपको उसे पहले *label* करना होगा, और फिर जहाँ ज़रूरत हो वहाँ उसका *ref* (संदर्भ) देना होता है।

```latex
\documentclass{article}
\usepackage[T1]{fontenc}

\begin{document}
Hey world!

This is a first document.

\section{Title of the first section}

Text of material for the first section.


\subsection{Subsection of the first section}
\label{subsec:labelone}

Text of material for the first subsection.
\begin{equation}
  e^{i\pi}+1 = 0
\label{eq:labeltwo}
\end{equation}

In subsection~\ref{subsec:labelone} is equation~\ref{eq:labeltwo}.
\end{document}
```

दो `\label{...}` कमांड होते हैं, एक उप-अनुभाग के बाद और एक समीकरण वातावरण के अंदर। ये पिछली पंक्ति के `\ref{...}` कमांड से जुड़े हुए होते हैं।  
जब आप LaTeX को चलाते हैं, यह labels की जानकारी LaTeX एक सहायक फ़ाइल (auxiliary file) में सेव कर लेता है।

`\label{subsec:labelone}` के लिए, LaTeX जानता है कि वह अब एक उप-अनुभाग में है, इसलिए यह उप-अनुभाग का नंबर सेव कर लेता है।

`\label{eq:labeltwo}` के लिए, LaTeX जानता है कि हाल ही में जो वातावरण चल रहा है वह एक समीकरण है, इसलिए यह उस समीकरण की जानकारी सेव करता है।  
जब आप संदर्भ माँगते हैं, तो LaTeX वह जानकारी सहायक फ़ाइल से ले लेता है।

`subsec:` और `eq:` का उपयोग LaTeX द्वारा नहीं किया जाता; यह सिर्फ़ यह ट्रैक करने के लिए होता है कि अभी हाल ही में क्या प्रोसेस किया गया है। लेकिन जब आप पैराग्राफ या किसी प्रकार का टेक्स्ट लिख रहे होते हैं, तो ये आपको याद रखने में मदद करते हैं कि label किस बारे में है।



आप ऐसे रेफरेन्सेस / संदर्भ देख सकते हैं जो आउटपुट PDF में मोटे अक्षरों वाले दो प्रश्नवाचक चिन्हों (**??**) के रूप में दिखाई दे रहे हैं। इसका कारण यह है कि सहायक फ़ाइल की वजह से, पहली बार जब आप डॉक्यूमेंट को कंपाइल कर रहे होते हैं, तो label सेव नहीं हुए होते हैं। ऐसी स्थिति में आप LaTeX को एक बार और चलाएँ और फिर देखिये सब ठीक हो जाएगा। (अक्सर लेखन के समय आप LaTeX को कई बार चलाते हैं, इसलिए यह कोई परेशानी की बात नहीं होती।)

ध्यान दें कि संदर्भों से पहले टिल्डा (`~`) कैरेक्टर लगाए गए हैं। आप नहीं चाहेंगे कि `subsection` और उसके नंबर के बीच, या `equation` और उसके नंबर के बीच लाइन ब्रेक हो। टिल्डा लगाने का मतलब है कि LaTeX वहाँ लाइन ब्रेक नहीं करेगा।



## `\label` कहाँ लगाएँ?

`\label` कमांड हमेशा पिछले नंबर वाले तत्व को संदर्भित करता है: जैसे कोई अनुभाग, समीकरण, फ्लोट आदि। इसका मतलब है कि `\label` को हमेशा उस चीज़ के *बाद* आना चाहिए जिसे आप संदर्भित करना चाहते हैं। विशेष रूप से, जब आप फ्लोट्स बनाते हैं, तो `\label` को *\caption* के बाद (या बेहतर यह कि उसी में), लेकिन फ्लोट वातावरण के अंदर देना चाहिए।



## अभ्यास
परीक्षण डॉक्यूमेंट में कुछ नए नंबर वाले भाग (sections, subsections, enumerated lists) जोड़ें और पता करें कि `\label` कमांड को काम करने के लिए कितनी बार डॉक्यूमेंट पर कम्पाइलर को रन करना पड़ता है।

कुछ फ्लोट्स जोड़ें और देखें कि जब आप `\label` को `\caption` से *पहले* लगाते हैं, तो क्या होता है; क्या आप इसका परिणाम पहले से अनुमानित कर सकते हैं?

क्या होता है अगर आप किसी समीकरण के लिए `\label` को `\end{equation}` के *बाद* लगाते हैं?