---
layout: "lesson"
lang: "hi"
title: "ग्राफिक्स शामिल करना और पोजिशनिंग करना"
description: "यह पाठ यह दर्शाता है कि आप अपने डॉक्यूमेंट में बाहरी ग्राफ़िक्स फ़ाइलों को कैसे सम्मिलित कर सकते हैं, उनकी उपस्थिति (appearance) को कैसे परिवर्तित कर सकते हैं, और उन्हें PDF में उपयुक्त स्थान पर स्वचालित रूप से *float* करने योग्य कैसे बना सकते हैं।"
toc-anchor-text: "ग्राफिक्स शामिल करना"
toc-description: "ग्राफिक्स के स्वरूप और स्थिति की पोजिशनिंग करना"
---

# ग्राफिक्स शामिल करना और पोजिशनिंग करना

<span
  class="summary">यह पाठ यह दर्शाता है कि आप अपने डॉक्यूमेंट में बाहरी ग्राफ़िक्स फ़ाइलों को कैसे सम्मिलित कर सकते हैं, उनकी उपस्थिति (appearance) को कैसे परिवर्तित कर सकते हैं, और उन्हें PDF में उपयुक्त स्थान पर स्वचालित रूप से *float* करने योग्य कैसे बना सकते हैं।</span>


LaTeX में बाहरी ग्राफ़िक्स को सम्मिलित करने के लिए `graphicx` पैकेज का उपयोग करें, जो LaTeX में `\includegraphics` कमांड जोड़ता है।

```latex
\documentclass{article}
\usepackage[T1]{fontenc}
\usepackage{graphicx}

\begin{document}
This picture
\begin{center}
  \includegraphics[height=2cm]{example-image}
\end{center}
is an imported PDF.
\end{document}
```

आप EPS, PNG, JPG और PDF फ़ाइलों को सम्मिलित कर सकते हैं। यदि आपके पास किसी ग्राफ़िक की एक से अधिक संस्करण हों, तो आप उदाहरण के लिए `example-image.png` लिख सकते हैं। (यदि आप एक्सटेंशन नहीं देते हैं, तो `graphicx` पैकेज स्वयं उसका अनुमान लगाने का प्रयास करेगा।)

आप देखेंगे कि हमने यहाँ एक नया एनवायरनमेंट `center` का उपयोग किया है, जिससे छवि को पृष्ठ पर क्षैतिज रूप से केंद्र में रखा गया है। [थोड़ा आगे](lesson-11) हम स्पेसिंग और पोज़िशनिंग के बारे में और विस्तार से चर्चा करेंगे।



## ग्राफ़िक की उपस्थिति में परिवर्तन
`\includegraphics` कमांड में कई विकल्प होते हैं, जिनके माध्यम से सम्मिलित की गई छवियों के आकार और स्वरूप को नियंत्रित किया जा सकता है, तथा अनावश्यक भागों को हटाया जा सकता है। इनमें से कुछ विकल्प अत्यधिक उपयोग में लाए जाते हैं, इसलिए इनके बारे में जानना उपयोगी है।


सबसे सामान्य सेटिंग्स में `width` या `height` शामिल होती हैं, जिनसे छवि की चौड़ाई या ऊँचाई निर्धारित की जाती है। प्रायः इन्हें `\textwidth`, `\linewidth` या `\textheight` के सापेक्ष दिया जाता है। `\textwidth` और `\linewidth` के बीच का अंतर सूक्ष्म होता है, और अधिकतर स्थितियों में दोनों के प्रयोग का परिणाम समान ही होता है। `\textwidth` उस टेक्स्ट ब्लॉक की चौड़ाई को दर्शाता है जो वास्तविक पृष्ठ पर छपता है, जबकि `\linewidth` वर्तमान चौड़ाई होती है, जो स्थानीय रूप से भिन्न हो सकती है (यह अंतर विशेष रूप से `twocolumn` क्लास विकल्प के साथ स्पष्ट होता है)।  

LaTeX छवि को स्वचालित रूप से इस प्रकार स्केल करता है कि उसका अनुपात (aspect ratio) सही बना रहे।

```latex
\documentclass{article}
\usepackage[T1]{fontenc}
\usepackage{graphicx}

\begin{document}
\begin{center}
  \includegraphics[height = 0.5\textheight]{example-image}
\end{center}
Some text
\begin{center}
  \includegraphics[width = 0.5\textwidth]{example-image}
\end{center}
\end{document}
```
आप छवियों को `scale` विकल्प द्वारा बड़ा या छोटा भी कर सकते हैं, अथवा `angle` विकल्प का उपयोग करके उन्हें घुमा (rotate) सकते हैं।  

इसके अतिरिक्त, आप किसी छवि के अवांछित भागों को हटाने के लिए उसे `clip` कर सकते हैं तथा `trim` विकल्प का प्रयोग करके किनारों से छवि को काट सकते हैं।

```latex
\documentclass{article}
\usepackage[T1]{fontenc}
\usepackage{graphicx}

\begin{document}
\begin{center}
  \includegraphics[clip, trim = 0 0 50 50]{example-image}
\end{center}
\end{document}
```

## छवियों को *फ़्लोट* बनाना

पारंपरिक टाइपसेटिंग में, विशेष रूप से तकनीकी डाक्यूमेंट्स में, ग्राफ़िक्स को डॉक्यूमेंट में किसी अन्य उपयुक्त स्थान पर स्थानांतरित किया जा सकता है। इसे *फ़्लोट* कहा जाता है।  

आमतौर पर छवियों को फ़्लोट के रूप में सम्मिलित किया जाता है ताकि वे पृष्ठ पर बड़े खाली स्थान न छोड़ें और डॉक्यूमेंट का स्वरूप संतुलित बना रहे।

```latex
\documentclass{article}
\usepackage[T1]{fontenc}
\usepackage{graphicx}
\usepackage{lipsum}  % produce dummy text as filler

\begin{document}
\lipsum[1-4] % Just a few filler paragraphs

Test location.
\begin{figure}[ht]
  \centering
  \includegraphics[width=0.5\textwidth]{example-image-a.png}
  \caption{An example image}
\end{figure}

\lipsum[6-10] % Just a few filler paragraphs
\end{document}
```

यहाँ LaTeX ने ग्राफ़िक और उसका कैप्शन `Test location` पाठ से हटाकर दूसरी पृष्ठ के शीर्ष पर स्थानांतरित कर दिया, क्योंकि पहले पृष्ठ के निचले भाग में उसके लिए पर्याप्त स्थान नहीं था।  

`ht` यह निर्धारित करता है कि LaTeX फ़्लोट को कहाँ रख सकता है; इन दो अक्षरों का अर्थ है कि फ़्लोट या तो उसी स्थान पर रखा जा सकता है जहाँ स्रोत में है (`Test location` के पास), या फिर पृष्ठ के शीर्ष पर।  

आप अधिकतम चार स्थान-विनिर्देशक (position specifiers) का उपयोग कर सकते हैं:

- `h` — ‘यहाँ’ (जहाँ यह स्रोत में लिखा गया है, यदि संभव हो)  
- `t` — पृष्ठ का शीर्ष  
- `b` — पृष्ठ का निचला भाग  
- `p` — केवल फ़्लोट्स के लिए समर्पित पृष्ठ  

[आगे चलकर](lesson-09) हम देखेंगे कि फ़्लोट्स को क्रॉस-रेफ़रेंस (cross-reference) कैसे किया जा सकता है, ताकि आप अपने पाठ से उन पर संकेत कर सकें।

आपने यह भी देखा होगा कि इस उदाहरण में छवि को क्षैतिज रूप से केंद्र में रखने के लिए `\centering` का प्रयोग किया गया है, न कि `center` एनवायरनमेंट का।  
फ़्लोट के भीतर सामग्री को केंद्रित करने के लिए `\centering` का उपयोग करना उपयुक्त होता है, क्योंकि इससे फ़्लोट और `center` एनवायरनमेंट दोनों द्वारा अनावश्यक ऊर्ध्व स्थान नहीं जुड़ता।


## अभ्यास

स्वयं द्वारा बनाई गई किसी छवि को सम्मिलित करने का प्रयास करें, जिससे आप हमारे डेमोंस्ट्रेशन में उपयोग की गई 'मानक' छवियों को प्रतिस्थापित कर सकें।

`height`, `width`, `angle` तथा `scale` विकल्पों का उपयोग करके देखें कि आप छवि के साथ क्या-क्या कर सकते हैं।

`width` कुंजी का उपयोग करके एक ग्राफ़िक को `\textwidth` के सापेक्ष तथा दूसरे को `\linewidth` के सापेक्ष आकार देने का प्रयास करें। यह परीक्षण करें कि ये दोनों विकल्प `twocolumn` विकल्प के साथ और बिना किस प्रकार कार्य करते हैं।

`lipsum` पैकेज का उपयोग करके एक पर्याप्त लंबा डेमोंस्ट्रेशन तैयार करें, फिर विभिन्न स्थान-विनिर्देशकों (position specifiers) के प्रयोग से फ़्लोट्स को अलग-अलग स्थानों पर रखने का प्रयास करें। यह देखें कि विभिन्न विनिर्देशक किस प्रकार एक-दूसरे के साथ कार्य करते हैं।

