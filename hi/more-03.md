---
layout: "lesson"
lang: "hi"
title: "अधिक जानकारी: मूल LaTeX डॉक्यूमेंट संरचना"
description: "यह पाठ LaTeX को चलाने के तरीके, इसमें प्रयुक्त होने वाले विशेष वर्णों तथा उन्हें आउटपुट PDF में सम्मिलित करने के तरीके के बारे में अधिक जानकारी देता है।"
toc-anchor-text: "अधिक जानकारी: मूल LaTeX डॉक्यूमेंट संरचना"
---

## LaTeX चलाने के बारे में

जैसा कि पहले बताया गया है, LaTeX डॉक्यूमेंट सामान्य टेक्स्ट होते हैं। इसे देखने के लिए आप अपने पहले डॉक्यूमेंट को किसी साधारण टेक्स्ट एडिटर, जैसे Windows में Notepad, में खोलें। इसमें वही पाठ दिखेगा जो एक विशेष LaTeX एडिटर में दिखता है, लेकिन उसमें कोई कीवर्ड हाइलाइट नहीं होगा।

आप अपने एडिटर का उपयोग किए बिना भी PDF में रूपांतरण कर सकते हैं; इसके लिए Command Prompt या Terminal का उपयोग करना होता है, इसलिए अगर आप इससे परिचित नहीं हैं तो चिंता न करें। यदि आप इससे परिचित हैं, तो आप उस फोल्डर में जा सकते हैं जहाँ आपकी `.tex` फ़ाइल रखी है और निम्नलिखित कमांड चला सकते हैं:

`pdflatex first`

या

`pdflatex first.tex`

इससे आपकी फ़ाइल PDF में तैयार हो जाएगी। ध्यान दें कि `.tex` एक्सटेंशन लिखना जरुरीनहीं है; LaTeX मानता है कि फाइल का नाम `.tex` से समाप्त होता है जब तक आप कुछ और न बताएं।

## विशेष वर्ण (Special characters)

यदि आपको कोई विशेष चिन्ह टाइप करना हो, तो ज्यादातर मामलों में उसके आगे बैकस्लैश लगाकर किया जाता है, जैसे `{` लिखने के लिए `\{` लिखा जाता है। कुछ चिन्हों के लिए केवल टेक्स्ट में उपयोग के लिए लंबे कमांड भी होते हैं:

| चिन्ह | छोटा कमांड | लंबा कमांड |
|---|---|---|
| `{` | `\{` | `\textbraceleft` |
| `}` | `\}` | `\textbraceright` |
| `$` | `\$` | `\textdollar` |
| `%` | `\%` | — |
| `&` | `\&` | — |
| `#` | `\#` | — |
| `_` | `\_` | `\textunderscore` |
| `\` | — | `\textbackslash` |
| `^` | — | `\textasciicircum` |
| `~` | — | `\textasciitilde` |


अंतिम तीन चिन्हों के लिए कोई छोटा कमांड नहीं है क्योंकि `\\` लाइन ब्रेक के लिए उपयोग होता है और `\~` तथा `\^` का उपयोग केवल ASCII कैरेक्टर्स की इनपुट पद्धति में उच्चारण चिह्न बनाने के लिए किया जाता है।