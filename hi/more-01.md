---
layout: "lesson"
lang: "hi"
title: "अधिक जानकारी: LaTeX क्या है और यह कैसे काम करता है?"
description: "यह पाठ LaTeX और अन्य उपलब्ध प्रारूपों के इतिहास पर अधिक जानकारी देता है।"
toc-anchor-text: "अधिक जानकारी: LaTeX क्या है और यह कैसे काम करता है?"
---

शब्द ‘LaTeX’ वास्तव में दो घटकों से मिलकर बना है — ‘La’ और ‘TeX’। नीचे हम संक्षेप में बताएंगे कि ये दोनों कहाँ से आए हैं।

TeX की रचना मूल रूप से स्टैनफोर्ड विश्वविद्यालय के प्रोफेसर डोनाल्ड कनुथ ने की थी। कनुथ अपने प्रसिद्ध ग्रंथ *The Art of Computer Programming* (TAOCP) के लिए जाने जाते हैं। वर्ष 1973 में इस पुस्तक की एक नई संस्करण छापी जानी थी। उसी समय मुद्रण उद्योग (typesetting industry) पारंपरिक लेड-आधारित छपाई (traditional typesetting) से फोटो-आधारित छपाई (photo-based typesetting) की ओर बढ़ रहा था। डोनाल्ड कनुथ को नई तकनीक से प्राप्त मुद्रण गुणवत्ता पसंद नहीं आई, इसलिए उन्होंने स्वयं एक नई टाइपसेटिंग प्रणाली विकसित करने का निर्णय लिया।

मई 1977 में TeX का विकास शुरू हुआ।

प्रारंभिक TeX का उपयोग काफी जटिल था — स्वयं डोनाल्ड कनुथ ने अपनी पुस्तकों के संपादन हेतु विभिन्न मैक्रो (macros) का उपयोग किया। लेस्ली लैम्पोर्ट, जो आजकल Microsoft के लिए कार्य करते हैं, ने भी TeX को आसान बनाने के लिए कुछ मैक्रो विकसित किए, और इस मैक्रो सेट को नाम दिया “LaTeX”।

आज LaTeX, TeX के साथ काम करने का सबसे सामान्य तरीका बन चुका है। इसका एक अन्य विकल्प [ConTeXt](https://www.contextgarden.net/) भी है।
